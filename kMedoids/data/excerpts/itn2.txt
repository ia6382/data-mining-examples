Il 21 agosto 2017, dopo più di 10 anni dall'uscita dell'ultimo aggiornamento ufficiale (relativo ad Age of Empires III - The Asian Dynasties), in occasione del Gamescom di Colonia, Microsoft ha annunciato[5] che è in lavorazione il quarto capitolo della saga, Age of Empires IV, pubblicando anche un video che però nulla svela sulla futura ambientazione del gioco, né sulla sua possibile data di uscita. Alla fine del video compare il logo "Microsoft Windows 10", suggerendo che il gioco possa uscire solo per questa versione del sistema operativo. 